<!DOCTYPE html>
<html lang="pl">
<head>
<meta charset="UTF-8"><meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>IndentNav 2.2.5</title>
</head>
<body>
<h1>IndentNav</h1>
<ul>
<li>Autor: Tony Malykh</li>
<li>Pobierz <a href="https://www.nvaccess.org/addonStore/legacy?file=indentnav">wersja stabilna</a></li>
</ul>
<p>Ten dodatek pozwala użytkownikom NVDA nawigować po poziomach wcięcia,
częściach akapitu lub całych akapitach. W przeglądarkach, pomaga znaleźć
akapity oddalone o tę samą odległość od lewej krawędzi ekranu, takie jak
komentarze pierwszego poziomu w hierarchicznym drzewie komentarzy. Podczas
edycji kodu źródłowego w wielu językach programowania, można przeskakiwać
między wierszami o tym samym poziomie wcięcia, jak również szybko odnajdywać
wiersze  o wyższym lub niższym poziomie wcięcia.</p>
<h2>Używanie w przeglądarkach</h2>
<p>IndentNav można używać do nawigowania po akapitach oddalonych o konkretną
odległość od lewej krawędzi ekranu. Przede wszystkim, można nacisnąć
NVDA+Alt+Strzałka w dół lub w górę, aby przeskoczyć do następnego lub
poprzedniego akapitu oddalonego od lewej krawędzi ekranu o tę samą
odległość. przydaje się to podczas przeglądania hierarchicznych drzew
komentarzy (np. na reddit.com) do przeskakiwania między komentarzami
pierwszego poziomu z pominięciem wszystkich komentarzy wyższych poziomów.</p>
<p>Ściśle mówiąc, IndentNav można używać w każdej aplikacji, dla której NVDA
dostarcza interceptora drzewa.</p>
<p>Skróty klawiszowe:</p>
<ul>
<li>NVDA+Alt+Strzałka w górę lub w dół: przeskakuje do poprzedniego lub
  następnego akapitu oddalonego o tę samą odległość od lewej krawędzi
  ekranu.</li>
<li>NVDA+alt+Strzałka w lewo: przeskakuje do poprzedniego akapitu oddalonego o
  mniejszą odległość od lewej krawędzi ekranu.</li>
<li>NVDA+Alt+Ssrzałka w prawo: przeskakuje do następnego akapitu oddalonego o
  większą odległość od lewej krawędzi ekranu.</li>
</ul>
<h2>Używanie w edytorach tekstu</h2>
<p>IndentNav przydaje się również podczas edycji kodu źródłowego w wielu
językach programowania.  W językach takich jak Python, kod źródłowy
koniecznie musi mieć odpowiednio zrobione wcięcie. W przypadku wielu innych
języków programowania, także poleca się o to zadbać.  Używając IndentNav,
można nacisnąć NVDA+Alt+Strzałka w dół lub w górę, aby przeskoczyć do
następnego lub poprzedniego wiersza o tym samym poziomie wcięcia.  Można też
nacisnąć NVDA+Alt+Strzałka w lewo, aby przeskoczyć do wiersza nadrzędnego,
czyli poprzedniego wiersza o niższym poziomie wcięcia.  W Pythonie można
łatwo znaleźć aktualną definicję funkcji lub definicję klasy.  Można również
nacisnąć NVDA+Alt+Strzałka w prawo, aby przejść do pierwszego podrzędnego
elementu danego wiersza, czyli następnego wiersza o wyższym poziomie
wcięcia.</p>
<p>Jeśli w NVDA ustawiono wyrażanie wcięcia wiersza za pomocą dźwięków,
IndentNav szybko odtworzy dźwięki wszystkich pominiętych wierszy.  Jeżeli
będzie ich dużo, dodatek odtworzy same początki dźwięków, aby tylko
zasygnalizować liczbę pominiętych wierszy.</p>
<p>Skróty klawiszowe:</p>
<ul>
<li>NVDA+Alt+Strzałka w górę lub w dół: przeskakuje do poprzedniego lub
  następnego wiersza o tym samym poziomie wcięcia w obrębie aktualnego bloku
  o tym samym poziomie wcięcia.</li>
<li>NVDA+Alt+Control+Strzałka w górę lub w dół: wymusza przeskok do
  poprzedniego lub następnego wiersza o tym samym poziomie wcięcia. W razie
  potrzeby, używając tego polecenia można przeskoczyć do innych bloków o tym
  samym poziomie wcięcia, takich jak inne funkcje Pythona.</li>
<li>NVDA+alt+Strzałka w lewo: przeskakuje do nadrzędnego wiersza, czyli do
  poprzedniego wiersza o niższym poziomie wcięcia.</li>
<li>NVDA+Alt+Strzałka w prawo: przeskakuje do pierwszego wiersza podrzędnego,
  czyli do następnego wiersza o wyższym poziomie wcięcia w obrębie bloku o
  tym samym poziomie wcięcia.</li>
</ul>
<h2>Historia wersji</h2>
<ul>
<li><a href="https://github.com/mltony/nvda-indent-nav/raw/master/releases/IndentNav-1.2.nvda-addon">v1.2</a></li>
<li>Dodano wsparcie dla użytkowania międzynarodowego.</li>
<li>Dodano nagłówki licencji GPL w plikach źródłowych.</li>
<li>Drobne poprawki.</li>
<li><a href="https://github.com/mltony/nvda-indent-nav/raw/master/releases/IndentNav-1.1.nvda-addon">v1.1</a></li>
<li>Wersja pierwotna.</li>
</ul>
<p>[[!tag dev stable]]</p>
</body>
</html>